
# Job seeker

React webový portál na hľadanie práce. Nejde len o ďalší klon známych webov, ale snažil som sa implementovať niektoré malé, ale užitočné funkcie, ktoré som inde v takej podobe nevidel, pričom z UX hľadiska by boli žiadané.

Ide najmä o funkcie:
- horné ohraničenie platu pri vyhľadávaní - pre menej skúsených uchádzačov pomôže odfiltrovať pre nich irelevantné ponuky, keďže hľadanie podľa praxe nezohľadňuje častú situáciu na iných weboch, keď zadávateľ nevypíše všetky polia vo formulároch
- archivácia ponúk - profil spoločnosti obsahuje okrem aktívnych aj staré ponuky, čo môže dať uchádzačovi predstavu, ako často a aké ponuky firma vypisuje
- kľúčové slová v ponuke - firmy občas používajú iné názvy pre tie isté pozície, čo sťažuje vyhľadávanie; zadaním aliasov do kľúčových slov sa lepšie zviditeľní ponuka
- číselné hodnotenie - uchádzač je po skončení konania vyzvaný na dobrovoľné číselné ohodnotenie priebehu a organizácie výberového konania zo strany spoločnosti; slúži to ako spätná väzba pre budúcich uchádzačov

Projekt je momentálne v stave WIP, teda zatiaľ nie sú dokončené esenciálne funkcie webu. 
